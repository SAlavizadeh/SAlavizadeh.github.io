---
layout: page
title: درباره این سایت و نویسنده آن
image:
  feature: abstract-5.jpg
  credit: dargadgetz
  creditlink: http://www.dargadgetz.com/ios-7-abstract-wallpaper-pack-for-iphone-5-and-ipod-touch-retina/
comments: false
modified: 2016-09-23
---

اول خیلی خوشحالم که دانستن درباره این وبلاگ و نویسنده آن برایتان اهمیت داشته است.

معمولا رسم هست در صفحه درباره لیستی از تخصصها و کارهای اجرایی و تحصیلات و از این قبیل مطالب را ببینید. ولی من قصد ندارم در این مورد چیزی بنویسم. تنها به این نکته اشاره میکنم که از سال ۱۳۷۳ وارد دنیای برنامه نویسی شده ام و چند سالی (تقریبا از ۱۳۸۵ تا ۱۳۹۱) بدلیل مسوءلیتهایی که داشتم بعنوان مدیرعامل و یا مدیر فروش و چند سمت دیگر، بصورت تمام وقت برنامه نویسی نمیکردم و تنها برای مکانیزه کردن برخی از کارها و فعالیتها چند برنامه ای نوشتم.
از سال 1390 هم وارد فعالیتهای آموزشی شدم که از تدریس  تا مدیریت موسسه آموزشی را شامل میشده است.

تمام تلاش من در این وبلاگ اینست که در مورد برنامه نویسی و دنیای پیرامون آن برای علاقه مندان و دوستان بنویسم.

در این بین هم از دانسته ها و تجربیات خودم در برنامه نویسی و دیگر موضوعات استفاده کرده و خواهم کرد و هم از مطالبی که بصورت مرتب می خوانم و می آموزم.

یکی از بزرگترین لذتهای زندگی من فراگیری نکات و مطالب جدید و بعد از آن بکار گیری و در نهایت آموزش و انتقال آن به دیگران است.

سعی میکنم تا حد امکان از ترجمه مستقیم و بدون تحقیق مطالب اجتناب کنم چرا که به نظر از این قبیل مطالب امروزه بسیار زیاد به چشم می خورد و در این مجال من قصد دارم مطالبی که فرا گرفته ام را بعد از استفاده و یا حداقل تحقیق بیشتر انتقال دهم.

وبلاگ نویسی را نیز از سالهای ابتدایی شروع موج آن در ایران انجام میداده ام که البته به دلیل فراز و نشیبهای فراوان بسیاری از آنها دیگر الان وجود خارجی ندارند.

در نهایت علاقه مند به ارتباط و شبکه سازی با دیگر برنامه نویسان و همکاران می باشم.
